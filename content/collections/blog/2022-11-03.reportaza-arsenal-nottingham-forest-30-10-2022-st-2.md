---
id: bfb34063-8fcd-4e75-a927-c3f62c580df2
blueprint: blog
title: 'Reportaža: Arsenal - Nottingham Forest (30.10.2022) št. 2'
featured_image: 20221030_131810-1672923797.jpg
author: b5f74434-1d7f-4cd8-8628-94f2954329e0
gallery:
  - 20221030_131810.jpg
  - 20221030_132512.jpg
  - 20221030_135940.jpg
  - 20221030_155006.jpg
  - 20221030_174406.jpg
updated_by: b5f74434-1d7f-4cd8-8628-94f2954329e0
updated_at: 1672923801
content:
  -
    type: paragraph
    content:
      -
        type: text
        text: 'Po približno 10 letih navijanja za Arsenal sem si leta 2013 ogledal prvo domačo tekmo Arsenala na Emiratesu, (vs. West Ham, 5:1). Skoraj 10 let za tem je bil skrajni čas za drugo domačo tekmo in na najino srečo bi z ženo boljšo tekmo za ogled v živo težko izbrala!'
  -
    type: paragraph
    content:
      -
        type: text
        text: "Proti Londonu sva iz Trsta letela v soboto pozno zvečer. Zaradi neposredne bližine Emiratesa in vzdušja na dan tekme sva izbrala nastanitev v soseski Finsbury Park, kar se je izkazalo za odlično potezo.\_"
  -
    type: paragraph
    content:
      -
        type: text
        text: "Na dan tekme sva si najprej privoščila obilen angleški zajtrk, nato pa sva se takoj odpravila v sosednji\_Twelve Pins, ki se je ravno odprl. Že po nekaj minutah je bil pub poln domačih navijačev. Voda seveda ni šla v promet, je bilo pa slabe tri ure pred tekmo še dokaj mirno. V želji po čim bolj pestri navijaški izkušnji sva se odpravila naprej in po nekaj minutah hoje prispela do Arsenal Tavern. Ta je bil že poln navijačev, katerih glasnost in nestrpnost pred tekmo se je stopnjevala iz minute v minuto. Kmalu so se začele tudi navijaške pesmi, največkrat pa smo našim \"najljubšim\" sosedom povedali, kaj si mislimo o njih."
  -
    type: paragraph
    content:
      -
        type: text
        text: 'Slabo uro pred tekmo sva se počasi odpravila proti stadionu. Vsaka naslednja ulica je bila bolj polna in glasna, čutila se je pozitivna energija, ki je posledica zelo dobrih iger in rezultatov v letošnji sezoni. Mislim, da ni bilo navijača, ki ne bi verjel v nove tri točke, bolj je bilo vprašanje, koliko golov bomo zabili.'
  -
    type: paragraph
    content:
      -
        type: text
        text: 'Sedela sva na North Banku, ki je bil še kako živ in glasen. Potek tekme vsi dobro poznamo, na Emiratesu je odjeknila prva petarda v tej sezoni. S tako igro verjamem, da jih bo še kar nekaj!'
  -
    type: paragraph
    content:
      -
        type: text
        text: "Po tekmi sva se odpravila v Armoury, ki je bil nabito poln, kar pa ni bil problem, saj je za dobro vzdušje\_skrbel DJ. Na poti proti nastanitvi je bil obvezen postanek v Taverni, kjer smo v veselem vzdušju spremljali tekmo United : West Ham. Za koga je navijal cel pub seveda ni potrebno omenjati. Po koncu tekme sva se odpravila domov, domači navijači pa so verjetno rajali do jutranjih ur."
  -
    type: paragraph
    content:
      -
        type: text
        text: 'Veseli dejstvo, da je igra Arsenala spet tista prava, hitra, kombinatorna, z veliko priložnostmi in da je skrb ob vsaki prekinitvi nasprotnika na Arsenalovi obrambni polovici odveč. Upam, da ekipa nadaljuje s takšnimi igrami in da nam bodo poškodbe prizanesle. Če nam to uspe, sem prepričan, da bo klubska vitrina spomladi še bolj polna!'
  -
    type: paragraph
    content:
      -
        type: text
        text: 'Hvala Arsenal Slovenija, da ste nama omogočili ogled tekme in nepozabno izkušnjo!'
  -
    type: paragraph
    content:
      -
        type: text
        text: 'We''re Top of the League!'
  -
    type: paragraph
    content:
      -
        type: text
        text: 'Gašper S.'
---
