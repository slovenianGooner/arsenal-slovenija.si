---
id: cf0282cd-0867-43e6-9add-e93b1f45cc06
blueprint: blog
title: 'Reportaža: Arsenal - Bournemouth (04.03.2023)'
featured_image: unnamed-(1)-1680019356.jpg
author: b5f74434-1d7f-4cd8-8628-94f2954329e0
gallery:
  - unnamed.jpg
updated_by: b5f74434-1d7f-4cd8-8628-94f2954329e0
updated_at: 1680019360
content:
  -
    type: paragraph
    content:
      -
        type: text
        text: 'Prišel je petek, 3. marec 2023 in čas je bil za kratek oddih v Londonu ter težko pričakovani ogled tekme Arsenala na Emiratesu. Letela sva iz Zagreba ter v pozno popoldanskih urah prispela v severni London. Proti večeru sva obiskala bar blizu hotela, kjer sva že opazila nekaj navijačev v dresu Arsenala.'
  -
    type: paragraph
    content:
      -
        type: text
        text: 'V soboto zjutraj sva si privoščila angleški zajtrk, dopoldne izkoristila za kratek ogled Londona, približno 3 ure pred tekmo pa se že napotila proti Emiratesu. V bližini stadiona se je že čutil utrip prihajajoče tekme, zato sva se odločila obiskati bar the Tollington Arms, ki je bil dve uri pred tekmo že nabito poln. Imela sva srečo, da pred barom ni bilo kolone in sva lahko takoj vstopila. Po prvem okrepčilu sva opazila, da se je nabralo res veliko ljudi, ki so želeli vstopiti. Notri se je že čutila navijaška atmosfera ter pričakovanje nove zmage na poti do naslova prvaka. Eno uro pred tekmo sva se odpravila na stadion, kjer naju je presenetilo, kako hitro in brez težav poteka vstop na stadion.'
  -
    type: paragraph
    content:
      -
        type: text
        text: 'Vstopila na mogočen stadion Emirates, kjer je v zadnjem času očitno vse mogoče. Tekma se še dobro ni začela, že smo po uigrani akciji gostov zaostajali z 0:1. V nadaljevanju enosmerni promet naših fantov, vendar brez konkretnega zaključka. Polčas, zaostanek, ampak nič resnega. Drugi polčas se je začel tam, kjer se je prvi končal, bolj kot ne jalov pritisk naših. Potem pa 57. minuta, protinapad gostov in hladen tuš za 60.000 gledalcev na stadionu. 0:2. Nekaj minut smo potrebovali, da smo zopet začeli glasno navijati, po znižanju rezultata na 1:2 se je vrnilo upanje na preobrat. Osem minut kasneje pa izenačenje in prva mini eksplozija navdušenja na stadionu. Imamo več kot 20 minut časa, da zmagamo. V zadnjih dvajsetih minutah gostje praktično niso prišli na našo igralno polovico, vendar tudi gola za vodstvo ni bilo… Vse do 97. minute… '
      -
        type: text
        marks:
          -
            type: bold
        text: 'Reiss Nelson'
      -
        type: text
        text: ', joker s klopi, ki je neverjetno poživil igro, ko je vstopil. Fantastičen strel z levico in izbruh navdušenja vseh prisotnih na stadionu in na igrišču.'
  -
    type: paragraph
    content:
      -
        type: text
        text: 'Po takšnem zaključku kar nismo želeli iz stadiona, pa vendar sva se v kratkem ponovno prestavila v prej omenjeni bar, kjer smo se še malo poveselili z navijaškimi napevi in nekaj kozarčkih piva.'
  -
    type: paragraph
    content:
      -
        type: text
        text: 'V nedeljo sva se ponovno odpravila na Emirates, kjer sva si v miru pogledala stadion, uživala v njegovi lepoti, ter sklenila, da se vsekakor še vrneva.'
  -
    type: paragraph
    content:
      -
        type: text
        text: 'Zahvaljujeva se za odlično priložnost in pomoč navijaškem klubu Arsenal Slovenija ter predvsem Urošu za ustrežljivost in razpoložljivost.'
---
