---
id: 7cf023ee-0b46-469a-b1b0-519132ef0d50
blueprint: blog
title: 'Reportaža: Arsenal - Leeds United (01.04.2023)'
featured_image: 20230401_145709.jpg
author: b5f74434-1d7f-4cd8-8628-94f2954329e0
gallery:
  - 20230401_094147-(1).jpg
  - 20230401_165057.jpg
  - 20230402_090001.jpg
  - 20230403_201704.jpg
  - 20230404_051649.jpg
  - 20230331_163213.jpg
  - 20230331_173303.jpg
  - 20230331_183447.jpg
  - 20230401_084748.jpg
updated_by: b5f74434-1d7f-4cd8-8628-94f2954329e0
updated_at: 1681410546
content:
  -
    type: paragraph
    content:
      -
        type: text
        text: 'Po nekaj gostovanjih je končno prišel čas za prvi obisk Londona in s tem tekme nam ljubega kluba. Z drago sva v petek, 31. marca, brez pretresov preko Zagreba prispela v London. Po vlaku in podzemni železnici sva izstopila na postaji Finsbury park ter po petih minutah hoje zavila v ulico Blackstock road, ki je nekako glavna ulica skozi predel Highbury, v katerem sva imela najeto stanovanje.'
  -
    type: paragraph
    content:
      -
        type: text
        text: 'Že sam sprehod po Blackstock roadu ti da vedeti, da se nahajamo v predelu, ki diha z in za Arsenal. Od sadjarja, restavracij, pubov, grafitov ... Še posebej pa so me navdušila obvestila (table) okrožja Islington o naslednjih tekmah, s telefonskimi številkami za informacije o tekmi. Ta so montirana pod prometnimi znaki. Neverjetno!'
  -
    type: heading
    attrs:
      level: 2
    content:
      -
        type: text
        text: 'V odkrivanju svoje cerkve'
  -
    type: paragraph
    content:
      -
        type: text
        text: 'Prispela sva do "luštnega" enosobnega stanovanja, ki je od Gunners puba oddaljen dobrih sto metrov. In tja sva se odpravila na prvi nektar, kjer sem se pri osebju tudi malce pozanimal o dogajanju na dan tekme. Pub je poln stvari, povezanih z Arsenalom. Od dresov, slik in risb do napisov bivših nogometašev na vratih in stenah. Verjamem, da bi bila, v kolikor bi živel tam, to moja cerkev. Po osvežitvi sva se odpravila še v Gunner''s fish bar na otoško klasiko ter prihod zaključila še v nekaj pubih, kjer bili so povsod simboli povezani s klubom.'
  -
    type: paragraph
    content:
      -
        type: text
        text: 'In tako je prišel tudi dan tekme. Zgodaj zjutraj sva se odpravila na zajtrk. In ker sem pričakoval kakšno pivo več kot ponavadi, sem si omislil tipičen angleški zajtrk. Po zajtrku sva se odpravila do stadiona. In že ob zgodnji uri je bilo jasno, da se bo nekaj dogajalo. Pri starejšem gospodu sem opazil, da pod jakno nosi dres. Njegov pes pa je imel okoli vratu zavezan rdeče-beli šal. Malo naprej so oče in hčerki skozi okno obešali šale in veselo mahali. Postavljali so se štanti, kjer se bodo malo kasneje pekli burgerji, hot dogi in prodajali dresi ter šali. Res izvrsten občutek, ki ga pogrešam v naši deželi oz. vsaj v svojem mestu.'
  -
    type: paragraph
    content:
      -
        type: text
        text: 'Prispela sva do stadiona, ki se mi zdi res lepo umeščen v prostor in fantastičen. Naredila sva krog okoli ter skočila v prodajalno, kjer sem kupil nekaj stvari in kavno skodelico v barvah in z grbom Arsenala za kolega, ki je navijač Chelsea. Podarjenemu konju se ne gleda v zobe. 😉'
  -
    type: paragraph
    content:
      -
        type: text
        text: 'Vrnila sva se nazaj na Blackstock road v Gunners pub, ki je bil ob enajsti uri zjutraj že nabito poln. Vzdušje je bilo odlično in praktično cel pub v rdeče-beli opravi. Po prvem polčasu tekme Man City-Liverpool sem se  odpravil proti stadionu.'
  -
    type: heading
    attrs:
      level: 2
    content:
      -
        type: text
        text: 'Na stadion v družbi drugega člana v Londonu'
  -
    type: paragraph
    content:
      -
        type: text
        text: 'Pred odhodom v London sem izvedel, da greva iz Slovenije preko kluba na tekmo dva člana, zato sem Uroša vprašal, kaj misli o ideji, da naju poveže, da bi lahko "kakšno rekla" pred tekmo. Zdela se mu je super, zato je to tudi storil. Tako sva se z Maticem dobila pred vhodom ter se skupaj odpravila na najini mesti. Položaj je bil odličen, stadion še na pol prazen, kar pa se je spremenilo pet minut pred začetkom tekme. Pred začetnim žvižgom se je zapela še čudovita himna North London forever.'
  -
    type: paragraph
    content:
      -
        type: text
        text: 'Samo vzdušje se mi je osebno zdelo v redu. Imel pa sem tak občutek, da kot bi bilo mogoče pri navijačih malo rezerve, v smislu, "saj bomo tekmo tako ali tako dobili, pa tudi, če Leeds zabije prvi". No, Leeds ni zadel prvi, in po prvem golu Arsenala je igrala le še ena ekipa. Gladka zmaga - kar meni, pri mojih letih in vseh letih spremljanja Arsenala, prav paše! 😊'
  -
    type: heading
    attrs:
      level: 2
    content:
      -
        type: text
        text: 'Arsenalove barve odpirajo vrata'
  -
    type: paragraph
    content:
      -
        type: text
        text: 'Po tekmi se nama je z Maticem pridružila še draga in odšli smo na pico, na sedaj že znano ulico Blackstock. Picerija je bila povsem polna navijačev in rezervirana do konca večera. Natakarja sta mi dejala, da so polni, da pa lahko še govorim s šefom. Glede na število navijačev v piceriji in slike na stenah, sem cel navijaški šal izvlekel iz jakne in počakal šefa. Mogoče pa bo kaj pripomogel, da dobimo mizo, sem si mislil ... In smo jo, za dobro uro. Ne vem, če je bil ravno to razlog, se nam je pa zdela zabavna misel, da v tej četrti Arsenalovi emblemi odpirajo vsa vrata. 🤘'
  -
    type: paragraph
    content:
      -
        type: text
        text: 'Z Maticem sva se z željo še po kakšnem snidenju in mojemu vabilu, naj se kdaj oglasi na skupnem ogledu tekme v Ljubljani, poslovila. Midva pa sva se mimo pubov, iz katerih se je razlegalo glasno petje, odpravila proti stanovanju.'
  -
    type: paragraph
    content:
      -
        type: text
        text: 'Pred nama je bilo še par dni spoznavanja Londona, ki pa je potekalo popolnoma spontano in brez vnaprejšnjega načrta. Že samo tisto eno soboto sem doživel vse in še več, kar sem si za prvič želel od obiska. '
  -
    type: paragraph
    content:
      -
        type: text
        text: 'Res fantastičen in nepozaben dan! '
  -
    type: paragraph
    content:
      -
        type: text
        text: Marjan
  -
    type: paragraph
    content:
      -
        type: text
        text: COYG!
---
