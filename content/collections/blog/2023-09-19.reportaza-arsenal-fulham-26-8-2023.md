---
id: 86356b38-b3ec-4f29-9c76-bf996f31e972
blueprint: blog
title: 'Reportaža: Arsenal – Fulham (26.8.2023)'
featured_image: arsenal1.jpg
author: b5f74434-1d7f-4cd8-8628-94f2954329e0
gallery:
  - arsenal3.jpg
  - arsenal2.jpg
updated_by: b5f74434-1d7f-4cd8-8628-94f2954329e0
updated_at: 1695112734
content:
  -
    type: paragraph
    content:
      -
        type: text
        text: 'Nova sezona, nova tekma na Emiratih. Tokrat smo se odpravili na ogled tekme naših ljubljencev proti Fulhamu. Pred tekmo obisk nekaj pubov ter klubske trgovine, po prihodu na stadion pa takojšnji šok in zaostanek po napaki Sakaja je zadel Perreira. V prvem polčasu dokaj medla predstava Arsenala, sicer smo videli zadetek kapetana Odegaarda, vendar je bil ta razveljavljen zaradi prepovedanega položaja. V drugem polčasu podobna zgodba vse do vstopa v igro Zinchenka in Fabia Vieire. Tu se je tekma začela nagibati v smer domačih, po prekšku nad Vieiro v kazenskem prostoru je z bele pike zadel Saka in izenačil, vse je dišalo po preobratu. Le 2 minuti kasneje erupcija na tribunah, po podaji, zlate menjave, Vieire je zadel Nketiah in vse je kazalo na zmago Arsenala. Fulham je v zadnjih minutah ostal še brez igralca, ko je bil izključen Bassey in v tem trenutku so verjetno vsi na stadionu že vpisali 3 točke. Nato pa hladen tuš v končnici, ko je po kotu zadel Palhihna in Emirates zavil v tišino. V sodnikovem podaljšku še kar nekaj situacij za gol, največjo priložnost je imel sicer Adama Traore za goste, vendar se je Ramsdale izkazal z vrhunsko obrambo in tako preprečil polomijo v severnem Londonu. Na našo žalost nismo videli zmage Arsenala, vendar je bila sama izkušnja odlična. Upamo, da bo v nadaljevanju sezone forma Arsenala še boljša in da bomo lahko obiskali še kakšno tekmo, predvsem se veselimo morebitnih gostovanj v Ligi prvakov, kjer že kar nekaj let nismo nastopali. UTA'
  -
    type: paragraph
    content:
      -
        type: text
        marks:
          -
            type: bold
        text: 'Tim Blatnik'
---
